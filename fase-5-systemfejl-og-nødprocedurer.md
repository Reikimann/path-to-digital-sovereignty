# Fase 5: Systemfejl og Nødprocedurer

## Fasedefinition

Situationen er **indtruffet uden varsel**. Kritiske systemer er utilgængelige, og adgangen til essentielle IT-tjenester er mistet. Der er ikke længere tid eller mulighed for at gennemføre planlagte migreringer. Fokus er nu på at sikre absolut minimumsdrift og stabilitet gennem nødprocedurer, indtil normale forhold gradvist kan genetableres.

## Overordnede handlinger

- Udarbejde en prioriteret liste over kritiske driftsfunktioner, som skal opretholdes under alle omstændigheder
- Aktivere evt forberedte nødprocedurer fra fase 4
- Tage manuelle, papirbaserede arbejdsgange i brug (skemaer, tilstedeværelseslister, manuel registrering af kritiske data)
- Etablere lokal kommunikation via ikke-digitale midler eller alternative netværk (radio, SMS, fysisk mødeaktivitet)
- Udpege et fysisk samlingspunkt for koordinering og kommunikation
- Udpege nøglepersoner med ansvar for hver kritisk driftsfunktion
- Sikre fysisk adgang til nødvendige faciliteter og udstyr uden afhængighed af digitale adgangssystemer

## Kritiske fokusområder

- Bevare informationssikkerhed trods manuelle arbejdsgange
- Beskytte tilgængeligt data og udstyr mod fysisk tab eller skader
- Prioritere ressourcer til de mest nødvendige funktioner (kerneopgaven, sikkerhed, lønudbetaling)
- Sørge for fysisk tilstedeværelse af ledelses- og kommunikationsansvarlige
- Vurdere muligheder for hurtigst muligt at genetablere kerne-IT-funktioner lokalt uden eksterne afhængigheder

## Kommunikation

- Anvende nødkommunikationsplanen baseret på manuelle og offline-kanaler
- Sikre daglige briefinger med statusopdateringer til medarbejdere og interessenter
- Udpege en kommunikationsansvarlig til at koordinere og formidle al intern og ekstern kommunikation
- Dokumentere alle midlertidige foranstaltninger og beslutninger for senere analyse og evaluering

## Kompetenceudvikling og support

- Sikre adgang til krisepsykolog eller stresshåndteringsressourcer, hvis krisen trækker ud
- Udnytte eksisterende superbrugere og personale med erfaring i manuelle processer
- Aktivere backup-ressourcer, herunder pensionerede IT-medarbejdere eller studiejobsøgende med relevant erfaring, hvis muligt. Overvej også at inddrage medarbejdere fra andre afdelinger til at assistere med ikke-komplekse opgaver efter en kort grundtræning.
- Fokusere på rolig kriseledelse og støtte til medarbejdere for at undgå panik og forvirring

## Arbejdsgruppe og ledelse

- Arbejdsgruppen omdannes til en krisestab med fuldt mandat til at træffe hurtige beslutninger
- Overarbejde kan aktiveres for at opretholde kritiske funktioner. Ledelsen har ansvar for at balancere brugen af overarbejde med hensynet til medarbejdernes trivsel og forebyggelse af udbrændthed. Der bør etableres klare rammer for, hvor længe overarbejde kan pålægges uden at iværksætte personalerotation eller inddragelse af backup-ressourcer.
- Direktøren eller stedfortræder er til stede fysisk som kriseleder
- Alle beslutninger og tiltag skal logges manuelt for senere opfølgning og rapportering

## Output fra denne fase

### Stabilisering og Tilpasning efter Krise

- Udarbejde en plan for systematisk dokumentation af nye arbejdsprocesser, så erfaringerne fra krisen fastholdes og bliver en integreret del af den fremtidige drift.
- Arbejdsgruppen har ansvaret for at lede og koordinere denne fase baseret på organisationens behov og de erfaringer, der er gjort under krisen.
- Udarbejde en plan for, hvordan alle medarbejdere løbende får den nødvendige oplæring til at tilpasse sig de nye systemer og arbejdsprocesser.
- Vurdere behov for at skabe eller tilpasse eksisterende arbejdsprocesser i alle afdelinger, så de understøtter de implementerede systemer bedst muligt.
- HR i samarbejde med afdelingsledere skal udarbejde en plan for håndtering af overarbejde efter krisen, som sikrer:

  - At medarbejdere tilbydes mulighed for afspadsering eller kompensation.
  - At udbrændthed forebygges gennem planlagt restitution.
  - At for mange medarbejdere ikke holder fri samtidig, så organisationens drift kan fortsætte uforstyrret.

- Udarbejdelse af plan for digitalisering og korrekt integration af data indsamlet manuelt under krisesituationen
- Udpege ansvarlig for sikring og opbevaring af krisedokumentation til brug i audit og senere evaluering
- Opnået opretholdelse af minimumsdrift via nødprocedurer
- Nødløsninger dokumenteret og erfaringer opsamlet
- Plan for genetablering af systemdrift udarbejdet og igangsat, når situationen tillader det

## Risikostyring i forhold til fokus i denne fase

- Udarbejde klare kriterier for afslutning af nødprocedurer og overgangen til normaliseret drift
- Udarbejde en plan for vedvarende krisedrift, herunder personalerotation, forsyningssikkerhed og fortsat opretholdelse af kerneopgaven
- Kontinuerlig vurdering af personalets trivsel og belastning
- Overvågning af fysisk sikkerhed og adgangsforhold
- Løbende vurdering af, hvornår overgangen til genetableringsfase kan påbegyndes
- Evaluering og prioritering af hvilke systemer, der genetableres først
