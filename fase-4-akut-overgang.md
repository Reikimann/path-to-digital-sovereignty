| [« Fase 3](fase-3-blød-overgang.md) | [Næste: Fase 5 »](fase-5-systemfejl-og-nødprocedurer.md) |
|:-----------------------------------|--------------------------------------------------------:|

# Fase 4: Akut overgang

## Fasedefinition

I denne fase vurderes truslen som **umiddelbar og troværdig**. Situationen kræver øjeblikkelig handling for at sikre fortsat drift og mindske risikoen for systemnedbrud eller tab af adgang til essentielle tjenester.

Alle tilgængelige ressourcer mobiliseres for hurtigst muligt at implementere de løsninger, der er forberedt i tidligere faser. Fokus er på at sikre, at kritiske systemer fungerer og er uafhængige af sårbare eksterne afhængigheder.

## Overordnede handlinger

- Indhendt info fra Fase 2 og 3
- Prioritere migrering af **kritiske tjenester** under tidspres
- Allokere al tilgængelig IT- og supportkapacitet til opgaven
- Aktivere nødprocedurer for områder, hvor migrering ikke kan gennemføres i tide
- Suspendere ikke-kritiske projekter for at frigive ressourcer
- Ekspresanskaffelse af nødvendigt hardware eller software
- Etablere hurtige beslutningsveje og ledelsesmæssig eskalation

## Kritiske fokusområder

- Migrering af e-mail og kommunikation til sikre og kontrollerede løsninger
- Sikring af adgangs- og identitetssystemer (f.eks. Keycloak, FreeIPA)
- Implementering af lokale fil- og backup-løsninger
- Opsætning af interne DNS- og netværkstjenester
- Udskiftning af cloud-baserede samarbejdsværktøjer med lokale alternativer (f.eks. Nextcloud)

## Kommunikation

- Kriseinformationsplan aktiveres
- Tæt kommunikation mellem IT, ledelse og berørte afdelinger
- Kort og klar kommunikation til alle brugere om ændringer og begrænsninger
- Brug af alternative kommunikationskanaler, hvis cloud-baserede løsninger fejler

## Kompetenceudvikling

- Fokus på akut oplæring i de alternative løsninger, der nu implementeres
- Udnytte interne superbrugere som støtte til hurtig vidensoverførsel
- Afholde korte, fokuserede workshops eller online sessioner for brugere og IT-personale

## Arbejdsgruppe og ledelse

- Der åbnes op for anvendelse af overarbejde og ekstra ressourcer i denne fase. Ledelsen har samtidig ansvar for at overvåge medarbejdernes belastningsniveau og aktivt forebygge udbrændthed.
- Arbejdsgruppen fra Fase 2 aktiveres som den centrale operative enhed i denne fase.
- Arbejdsgruppen udvides med:

  - Direktøren eller en ledelsesrepræsentant med fuldt mandat til at træffe hurtige og afgørende beslutninger.
  - Økonomiansvarlige og ressourcestyringsansvarlige for hurtig godkendelse af nødvendige anskaffelser og allokering af midler.

- Arbejdsgruppen har ansvaret for den praktiske eksekvering, mens ledelsesrepræsentanter sikrer hurtig beslutningstagen og fjernelse af organisatoriske barrierer.
- Sikre konstant ledelsesopbakning og tilstedeværelse i den operative drift.
- Etablere hurtige og effektive beslutningsveje for at kunne reagere på nye udviklinger i realtid.

## Output fra denne fase

- Kritiske systemer migreret til sikre og bæredygtige løsninger
- Nødprocedurer aktiveret for områder, hvor migrering ikke kunne ske
- Kommunikationskanaler etableret og aktivt anvendt
- Beredskabsstatus løbende dokumenteret og rapporteret til ledelsen

## Risikostyring i forhold til fokus i denne fase

- Kontinuerlig overvågning af trusselsbilledet
- Daglige evalueringer af fremdrift og kapacitetsbehov
- Løbende risikovurdering af prioriterede migrationsopgaver
- Udarbejdelse af handlings planer for overgangen til Fase 5, hvis situationen forværres yderligere

| [« Fase 3](fase-3-blød-overgang.md) | [Næste: Fase 5 »](fase-5-systemfejl-og-nødprocedurer.md) |
|:-----------------------------------|--------------------------------------------------------:|