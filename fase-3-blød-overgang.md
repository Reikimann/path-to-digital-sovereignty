# Fase 3: Blød overgang

## Fasedefinition

I denne fase vurderes truslen som **realistisk og tiltagende**, men der er stadig tid til at foretage en planlagt og kontrolleret overgang. Der fokuseres på en **gradvis og økonomisk afbalanceret transition**, der tager hensyn til organisationens forandringsparathed og ressourcer.

Målet er at reducere kritiske afhængigheder og samtidig sikre, at forandringer implementeres med så lav forstyrrelse af driften som muligt.

## Overordnede handlinger

- Prioritere kortlægning og migrering af **kritiske systemer og hardware** først, hvor afhængighed udgør en væsentlig forretningsrisiko
- Udarbejde en prioriteringsmatrix for systemer og enheder baseret på:

  - Kritikalitet for forretningsdrift
  - Risiko ved fortsat afhængighed af amerikanske leverandører
  - Kompleksitet og omkostninger ved migrering

- Prioritere migrering af systemer med lav kompleksitet og høj risiko ved fortsat afhængighed
- Evaluere og justere pilotprojekter, der er igangsat i Fase 2, og begynde udrulning i begrænsede driftsmiljøer
- Balancere økonomiske hensyn med nødvendigheden af at sikre uafhængighed
- Indgå eventuelle nye aftaler med EU-baserede leverandører og open-source communities

## Pilotprojekter og gradvis implementering

- Gennemføre pilotprojekter for eks.:

  - Linux på klientmaskiner i udvalgte afdelinger
  - Alternativ kontorpakke (LibreOffice, OnlyOffice eller Collabora)
  - Lokal e-mailserver (Dovecot + Postfix)
  - Udskiftning af Teams med Matrix eller Jitsi
  - GitHub-migrering til Gitea eller selvhostet GitLab CE

- For hver pilot skal følgende være defineret:

  - Succeskriterier for drift og brugertilfredshed
  - Plan for opfølgning og evaluering
  - Økonomisk ramme og tidsplan for eventuel udvidelse

## Kommunikation

- Tydelig kommunikation til hele organisationen om overgangen
- Løbende informationsmøder og statusopdateringer
- Synliggørelse af resultater og erfaringer fra pilotprojekter
- Forventningsafstemning med brugere om ændringer i arbejdsgange og værktøjer

## Kompetenceudvikling

- Identificere konkrete kompetencebehov i IT-afdelingen i forbindelse med overgangen
- Definere hvilke kompetencer der kan opkvalificeres internt, og hvor der er behov for ekstern træning eller konsulentbistand
- Udarbejde en træningsplan med:

  - Tidshorisont for opkvalificering
  - Økonomisk budget for kompetenceudvikling
  - Ansvarlige for gennemførelse af træning

## Arbejdsgruppe og ledelse

- Udvide arbejdsgruppen fra Fase 2 med nøglepersoner fra drift og support
- Sikre ledelsesmæssig opbakning til ændringer
- Udarbejde detaljerede implementeringsplaner og milepæle

## Output fra denne fase

### Dokumenterede beslutninger og milepæle

- Gennemførte og evaluerede pilotprojekter
- Migrering af mindre kritiske systemer
- Klar og synlig kommunikationsplan for næste skridt
- Beslutning om, hvilke områder der er klar til fuld overgang,

### Næste skridt

- Beslutning om eventuel eskalering til Fase 4
- Planlægning af fuld migrering for prioriterede områder
- Kommunikation af næste beslutningspunkt til hele organisationen

## Risikostyring i forhold til fokus i denne fase

- Aktiv overvågning af trusselsbilledet
- Løbende vurdering af om tempoet i overgangen skal øges
- Risikoanalyse for hver større ændring, der implementeres
- Udarbejdelse af fallback-planer i tilfælde af uforudsete udfordringer
